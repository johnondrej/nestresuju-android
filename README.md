## Popis projektu

Cílem závěrečné práce je vytvoření a ověření účinnosti mobilní aplikace jako metody pro zlepšení stres managementu. Aplikace bude obsahovat základní tři metodické sekce (self-learning/-treatment/-education) formulované na základě psychologické teorie stres managementu (copingu) od autorů S. Folkman a R. S. Lazarus (problem focused, emotion focused a meaning focused strategie). Cílem mobilní aplikace je posílení a rozvoj copingových schopností uživatelů. Cílovou skupinou jsou VŠ studenti, pro které je využívání mobilních aplikací a moderních technologií součástí každodenního života. Ověření účinnosti aplikace proběhne v rámci pilotního šetření na menší skupině respondentů a dojde k využití kvantitatinvních (dotazníky) i kvalitativních (rozhovory) metod. Bude kladen důraz na psychologický aspekt (pociťovaná míra stresu) i technický aspekt (UX) zkušenosti s užíváním aplikace. Kooperace IT a psychologie reaguje na současný kyberpsychologickou praxi i vědecký směr.

